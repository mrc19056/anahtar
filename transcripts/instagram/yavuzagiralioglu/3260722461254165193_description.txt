İktidar cenahının Sayın Milletvekilleri, siz de bizim gibi tweet atmayın!
Sadece konuşmanın ve gündem oluşturmanın ötesinde bir şeyler de yapmanız lâzım!

Hükûmet ve meclis çoğunluğu sizde; kanuni düzenlemeyi getirin ve hep birlikte, bu kirli dili TBMM'den ilelebet söküp atalım!

Dünyanın hiçbir ülkesinde bu kadar özgürlük olmaz! Hiçbir parlamentoda bu kadar aleni terör propagandası yapılamaz!
Terör ve terörist övmek, dünyanın her medeni ülkesinde suçtur. Bu tür heveslerin en güzel cevabı, yine adalet kurumundan gelmelidir.

Gazi Meclisimizden Öcalan teröristine selâm çakan, terörü öven ve esasında Kürt kardeşlerimizi de töhmet altında bırakan ve direkt kardeşliğimizi, beraberliğimizi hedef alan bu küstah şebekenin cüretkârlığına bir nihayet verin.

Artık, bu ayıbı memleket gündeminden çıkartalım. İktidar koltuğunda oturmanın gereğini yapın! Getirin hukuki düzenlemeyi; milletin meclisinden böyle çirkin sesler, bir daha yükselemesin.

Bedenleri paramparça olmuş, hayatları ve hayalleri yarım kalmış gencecik evlâtlarımızın, kutlu şehitlerimizin ve arkalarında bıraktıkları acılı ailelerinin hatırına...