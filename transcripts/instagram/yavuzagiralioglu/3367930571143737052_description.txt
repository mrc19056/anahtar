Sütü Yönetmeden Eti Yönetemezsiniz!

Ülkede et krizi var!

Et arzı yetersiz; tüketici pahalılıktan, üretici istikrarsızlıktan şikâyetçi!

Vatandaşlarımız evine et ve kıyma götüremiyor.

Peki, bu hangi hatalı politikaların faturası? Bu kimin suçu? Dış güçlerin mi yoksa yönetim maharetsizliği gösteren yöneticilerin mi?

Hükûmet, et ve canlı hayvan ithalatı yaparak fiyatları aşağıya çekmeye çalışıyor ancak zararı 50-100 baş besi hayvanı olan çiftçilerimiz görüyor.

Yıllardır, kurbanlık büyük baş hayvanı bile ithal ediyorken açıkladığınız 17 milyon büyük baş varlığımız, gerçekten hayvan varlığımız mı yoksa büyük baş küpe sayısı mı?

Kâğıt üstündeki hayvanların kulak küpeleri ile asla et üretemezsiniz!
Hükûmetin kulağına küpe olarak şunu hatırlatalım: Sütü çözmeden eti çözemeyiz!

Pandemiden bugüne, süt fiyatları baskı altında tutuldu.
Bu sebeple dişi hayvanlar da kesime gitti. Süt üreticisi hâlâ zarar ediyor!

Ders almayıp hatayı hata ile telafi etmek olan karkas et ve besilik danaların ithal edilmesinin, çiftliklerin ve çiftçinin içine düştükleri ateşe benzin dökmek olduğunu da hâlâ öğrenemedik!

Eğer üretimimiz ihtiyacımızı artık karşılamıyor ve bunun için ithalat yapıyorsanız neden damızlık ithalatına “gerekli destekleri” verip gelecekteki et ithalatını yok etmeye çalışmıyorsunuz?

Hükûmet, acilen et ithalatından vazgeçmelidir.

Ülkemizin insanı da toprağı da üretim yapma potansiyeline sahiptir.

Yöneticiler gölge etmesin ve üreticinin hak ettiğini versin yeter!

Her şeyinden fedakârlık ederek üretici olarak kalabilen eli öpülesi tüm çiftçilerimizin #DünyaÇiftçilerGünü kutlu olsun. Ancak ete dönüşecek danalarımızı doğurması gereken ineklerimiz, maalesef, çiftçiler gününde de kesime gitmeye devam ediyor.

Çünkü 1,5 olması gereken süt/yem paritesi, inadına 1,2’de tutulmaya devam ediyor.
Üretici, 1 kg süt parası ile 1,5 kg yem almalı ki hayatını devam ettirebilsin. Üreticimiz, hâli hazırda 1 kg süt parası ile 1,2 kg yem alabiliyor ve hayatını devam ettiremiyor!

Bu da demek oluyor ki yarın et daha da pahalı olacak ve ithalat devam edecek.

Ülkemizin tarım ve hayvancılık politikaları; sahadan ve gerçeklikten koparak değil, üreticiyi koruyarak ve tüketiciye de uygun,