Millet iradesine yönelik her türlü darbe, tehdit ve imaya dair tavrımız belli, duruşumuz nettir.
Demokrasi ve milli egemenliğe karşı her girişimin dün olduğu gibi bugün de yarın da karşısındayız.
Sandık, iktidarı değiştirecek tek meşru güç ve araçtır. Başka hiçbir gücü tanımayız.

Maalesef, bir delinin attığı taşı kırk akıllının çıkartamadığı bir garip ülkeyiz.

103 emekli amiralin tehdit anlamına gelebilecek ifadeler de içeren gece yarısı bildirisi sayesinde gündem yine darbe tartışmaları oldu.

Montrö'yü, Kanal israfını ve ekonomiyi de bir ara konuşuruz!

Bildirinin dilini buyurgan ve tehditkâr bulduğumu ifade etmeliyim. Ne söylediğiniz kadar nasıl söylediğiniz de çok önemlidir. Haklı endişelerinizi haksız ve hadsiz bir üslup ile söylerseniz içinde olduğumuz olağanüstü şartlarda sebep olduğunuz infialin de sorumlusu olursunuz.

Siyaset yapmak isteyenlerin önü açıktır. Endişeleriniz varsa da onların ifade edilmesinin devlet terbiyesine, 15 Temmuz görmüş ordu tecrübesine ve stratejik zekâya uygun olması gerekir.

Hâsılı kelâm: Millet iradesinden başka hiçbir güce eyvallah etmeyiz, müsamaha göstermeyiz.