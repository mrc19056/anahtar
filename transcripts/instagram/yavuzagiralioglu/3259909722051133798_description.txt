Öcalan ve Pkk terörü, tarih boyunca, Kürtlerin başına gelmiş en büyük felaket ve en feci kötülüktür.

Bu sebeple terörün aldığı her nefes ve teröre verilmiş her taviz, insanlığa, milletimize, kardeşliğimize ve devletimize ziyandır.

Kürtlerin, masum-günahsız bebeklerin ve Türk Milleti'nin şerefli evlâtlarının katillerini, Gazi meclisimizde pervasızca övebilme cesaretini bunlara biz verdik! İnsanlıktan nasibini almamış böylesi bir alçağa övgü dizmek size, milletin evlâtlarını öldürmek için her istihbarat örgütüne köpeklik yapmış bir teröriste övgü düzenlere maaş ve vekillik vermek de bize, ar olsun!

Dünyanın hiçbir ülkesinde, devletin varlığına ve birliğine kasteden terör örgütleri, o milletin ve o devletin meclisinde temsil edilemezler.

Birtakım musibetler ve problemler ile boğuşan Türk Milleti'nin ve siyaset kurumumuzun imtihanıdır bu mesele!
Bu iş, ilk fırsatta düzelteceklerimizdendir.

Bu rezaleti öylece izleyenler de siyasetteki günlük kayıkçı kavgalarına aynı şekilde devam etsinler.

Bu ayıp, artık, iç siyasetin konuşulacak bir mevzusu olmaktan çıkmıştır. Bu konu ile alakalı gerekli yasal düzenlemeler ivedilikle yapılmalıdır.

Türkiye Cumhuriyeti topraklarının her bir karışında, her fikir serbest olmalı ancak terör destekçiliğinin mutlaka bir bedeli olmalı ve terörist övmek yasaklanmalıdır.

Kendi meclisinde, evlâtlarının katillerinin övülmesine ve terör elebaşı hakkında bu üslupla konuşulmasına izin veren bir millet, hiçbir yüzyıla yürüyemez.
Herkes aklını başına devşirsin!