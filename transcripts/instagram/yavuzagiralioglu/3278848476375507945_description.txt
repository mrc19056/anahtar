Aziz şehitlerimize Allah'tan rahmet, yaralı askerlerimize acil şifalar, Türk Milleti'ne ve acılı ailelerimize sabırlar diliyorum.
Hepimizin başı sağ olsun!

Bizler, buralarda, sıcacık evlerimizde, hayatlarımıza devam edebilelim diye, kendilerini feda eden yiğitlerimiz ve arkada bıraktıkları aileleri için; bu kahpe terörü bitirmek, terörün siyasi, ticari bağlantılarını kesmek, teröre destek veren ülkeleri buna pişman etmek ve bir daha başını kaldıramayacak şekilde bu bölücü terörü ezmek mecburiyetindeyiz.

Bu mutlak ve kaçınılmaz vazife; tarihimize, şehit evlâtlarımıza, kahraman gazilerimize ve şehitlerimizin arkada bıraktığı yüreği yanık sevdiklerine borcumuzdur!

Canımızın yandığı bu acı gecede, "Bir daha şehit haberi gelmesin diye!", siyasetin ivedilikle yapması gereken işler var...