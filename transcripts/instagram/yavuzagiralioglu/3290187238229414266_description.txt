Bu sabah İstanbul’da, Santa Maria Katolik Kilisesi'nin pazar ayinine katılan insanlarımıza yapılan silahlı saldırıyı şiddetle kınıyorum.

Saldırıda hayatını kaybeden vatandaşımızın toprağı bol olsun. Kilise cemaatine başsağlığı dileklerimi iletiyorum. Yaralı vatandaşlarımıza da Allah’tan acil şifalar diliyorum.

Güvenlik güçlerimiz, suçluları ve varsa arkalarındaki kirli elleri muhakkak bulacaktır. Milletimizin huzurunu ve beraberliğini hedef alan tüm alçak planlar ve her türlü kötü emel, asla amacına ulaşamayacak!

Huzursuzluk ve toplumsal karışıklık isteyenler, bu toprakların kadim birliktelik ruhuna ve milletimizin engin ferasetine çarpıp başarısız olacaklar!

Türk Milleti ve bilhassa gençlerimiz, her türlü hadise karşısında, her zaman, çok akıllı ve çok uyanık olsun, yeter!