BEN BENİM GİBİ BİRİYLE EVLİ OLMAK İSTEMEZDİM

Eşinizi anlatmanızı istesek... Bilge Bilgin Ağıralioğlu: Yavuz çok eğlenceli bir babadır. Evde körebe, saklambaç oynarız. Vitrinlerin üzerine saklandığını biliyorum. Üç çadır kurar evin içine kamp yapar çocuklarla. Ele avuca gelmez, başına buyruktur. Beni en çok plansızlığı üzer. Uyumludur. Ben, benim gibi bir insanla evli olmayı istemezdim. Bizim evliliğimizi devam ettiren Yavuz Bey’dir. Keyifli bir eştir. İdare eden, evliliği neşelendiren, beni geniş bakmaya sevk eden Yavuz’dur. 
Yavuz Ağıralioğlu: Bilge hem anne hem baba olmak zorunda kaldı. Ben onun uzaktan sevebileceği rahat bir adamım. Yakından yorucuyum. Diğer üçü onun kurallarıyla büyümüş ben böyle paldır küldür onun kurallarını bozan çocuk oluyorum.
TEK DERDİM YAVUZ’LA KAVGA EDEBİLMEK
Sizi de ilerleyen yıllarda siyasette görür müyüz?
Bilge Bilgin Ağıralioğlu: Öğretmenlik yaptığım sürece siyaset koşturmacam yok. Siyaset yapmam için Yavuz’dan farklı bir partide olmam gerekiyor. Benim amacım başka. Yeter ki didişelim Yavuz ile. Mesela, MHP’nin grup başkanvekili olabilirim (Gülüyor). Tek derdim Yavuz ile kavga edebilmek. Yıllardır bir kez kavga edemedim.
Yavuz Ağıralioğlu: Benle didişebilmek için MHP diyor. Grup başkanvekili olmak istiyorum diyor. Meclis’te onlara cevap veriyorum ya bazen, kıskanıyor. Yıllardır içinde kaldı çatışmak hanımefendinin. Başaramaz, benim kabiliyetim didişmemek. Ben hemen unuturum yaşananları, Bilge 20 sene öncesini hatırlar. Cevap vermememe sinirlenir bazen.

https://www.hurriyet.com.tr/amp/gundem/13-14-yil-surundurdum-kendilerini-41541727?__twitter_impression=true