Bu gece #BeratKandili.

Bu gece; ümmetin, ahları arşa çıkan mazlumları için, sadece el açıp dua etmek kâfi değil!

Başta, Gazze ve Doğu Türkistan olmak üzere, zulme maruz kalan insanlık için, yapmamız gerekenler var!

Gazze'de, orantısız güç gösterisi eşliğinde işlenen savaş suçunu ve yaşanan trajediyi büyük bir kaygı ve üzüntü ile izliyoruz.
Başta Müslümanlar olmak üzere bütün özgür dünya, bu soykırımı sadece uzaktan ve sessizce seyretmekle yetiniyor.

Gazze’de, çok büyük bir insanlık dramı yaşanmaktadır.
Bölgeye ulaştırılmaya çalışılan insani yardım malzemeleri dahi zalimce engelleniyor.
Bir yudum suya, bir lokma ekmeğe, çok acil tıbbî malzemelere ve ilaca muhtaç dindaşlarımız için, bu soykırıma daha fazla sessiz kalamayız.
Berat istiyorsak beratımız buradadır!

Türk, yalnızca dua eden değil, dua edilendir!

Refah sınır kapısından bir damla su bile olsun geçirebilmek, insani ve vicdani vazifemizdir.
Bu, Müslümanlığımıza, Türklüğümüze ve her şeyden evvel, insanlığımıza karşı vicdani bir ihtardır.

Türk Devleti'nin Sayın Cumhurbaşkanı @RTErdogan:

Uluslararası örgütler işini yapmıyorsa;
batılı devletler ölü taklidi yapıyorsa;
insanlık, sessizce bu katliamı izliyorsa;
herkes arkasını dönüp gittiyse;

biz de bu zulme engel olamıyorsak, en azından, Gazzeli çocuklara acil ihtiyaç malzemelerinin kavuşmasını sağlayabilecek bir şeyler yapmalıyız.

Kuvvet ve kudretimiz, bu kadarına yetebilmeli!

İşgalci, Katil Siyonist rejimin, dünyanın gözü önünde yaptığı bu soykırım, Müslüman olsun Gayrimüslim olsun vicdan sahibi her insanın ruhunda onulmaz yaralar açtı!
Batı’nın kayıtsız şartsız desteği ve İslâm dünyasının dağınık hâli, İsrail’in daha da şımarmasına, azgınlaşmasına sebep oluyor.

Akan masum kanından beslenenlerin bunca insafsızlığında, milyonlarca çocuk ve kadın can çekişiyor. Birçok kirli hesabın ve tüm vicdansızlık çağının ortasında, Filistin halkı, bir soykırıma tabi tutuluyor. Zalim bir devletin (!) pençesinde, yıllardır abluka altına alınan bir halk, acımasızca yok ediliyor!

Haysiyet sahibi her insan, sivil katliamının tam karşısında hizalanmak mecburiyetindedir. Savaşın bile bir ahlâkı vardır.