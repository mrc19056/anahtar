Üniversitelerimizin birçok problemi ve öğrencilerimizin çözülmesi gereken onca meselesi varken üniversite kampüslerinin halka açılması gibi "harikulâde bir fikir", neden akıl edildi acaba?!

İstanbul Üniversitesi Rektörlüğünün açıklamasını okudum. İzahını yapmaya çalıştığınız hususun, "bilime değil de öğrencilere açık erişim" hâline gelmiş olduğunu ve öğrenci olmayan vatandaşların sınıflara bu kadar kolay ulaşabilmesinin, herkesi huzursuz ettiğini görmüyor musunuz?

Hatada ısrar etmemek lâzımdır. Bu yanlış karardan dönün ve gençlerimizin huzurunu kaçırmayın!

Kolay ve anlaşılır iş görmek mümkünken hep olmazları deniyoruz! Kuyuya atılan bir taşın peşinden hep birlikte koştuğumuz bir memleket hâlindeyiz; sürekli bir karmaşa ve curcuna fotoğrafı veren bir memleket görüntüsünden acilen kurtulmamız gerek!

Öğrencilerin güvenliklerini tehlikeye atabilecek ve huzurlarını bozacak lüzumsuz işler yapmadan evvel, eğitimin ve gençlerin daha acil dertlerine odaklanmak lâzımdır...