Ailesinin rızkını motokuryelik yaparak çıkartan bir Türk vatandaşını, bir insanımızı öldüren Somalili mevzusu, sadece adaleti yıkmaz, devleti de yıkar, devletin dayandığı ana sütunları da yıkar!

Bu katilin göstere göstere kaçmasında, kusuru ve ihmali olan herkes, incinen adalet terazisinde, milletimize ve ölen genç vatandaşımızın evlâtlarına hesap vermeli!

Biz, hemen her konuşmamızda, "Devletin dini adalettir!" diyoruz; sizse memlekette en çok ve ilk önce, adaleti yıkıyorsunuz!
Hem de duvarlarında, “Adalet mülkün temelidir.” yazılı salonlarda yıkıyorsunuz her şeyi! Yazık.

Suçluların, elini kolunu sallaya sallaya girdiği, çıktığı, kaçtığı ve maalesef sınırları yol geçen hanına dönmüş bir ülke!

Burası, bir çadır devleti değil, koca Türkiye Cumhuriyeti Devleti'dir.
Adaleti tesis ederken; “Yüce Türk Milleti” adına karar verdiğinizi ve hangi milletin yöneticileri olduğunuzu asla aklınızdan çıkarmayın!

Bilmelisiniz ki Türk Milleti, bu konuda yüreklerin teskin edilmesini ve adaletin sağlanmasını bekliyor.
Biz de bu meselenin takipçisi olacağız.