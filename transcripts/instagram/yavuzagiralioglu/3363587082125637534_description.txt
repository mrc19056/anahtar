Eğitim sistemimiz alarm veriyor!
Göç politikamız (!) alarm veriyor!

İstanbul Eyüpsultan’da, bir lisemizde, daha önce "okuldan uzaklaştırılan yabancı uyruklu bir öğrenci" tarafından katledilen Öğretmenimiz ve Okul Müdürümüz İbrahim Oktugan’a Allah’tan rahmet diliyorum.

Hepimizi kahreden bu acı ölümün sebepleri üzerinde ciddiyetle durmalıyız. Devletin ilgili kurumları da bir daha böyle olayların yaşanmaması için gerekli tüm tedbirleri almalıdır.

Türk Eğitim Sistemi; öğrenci, veli ve öğretmen tamamlayıcı unsurları ile birlikte, kapsamlı bir reforma ve anlayışa ihtiyaç duyuyor.

Bu eğitim kalitesi ile ne çağı yakalayabiliriz ne de memleketi ayağa kaldırabiliriz!

"Ey vatan gözyaşların dinsin, yetiştik çünkü biz." diyebilecek nesiller için, en önce ve en çok alakayı da imkânı da eğitime vermeliyiz!

Düzensiz göçmen ve geçici koruma altındaki sığınmacılar meselesi başta olmak üzere, memleketin bütün problemlerinin bu derece girift hâle gelmiş olması da eğitimde geçmiş dönemlerde yapılan hatalar silsilesi sebebiyledir!

Bu meşum hadise sebebiyle hayatını kaybeden hocamıza tekrar rahmet olsun.
Öğretmene saygının kalmadığı,
eğitimin "özelleştirilerek" toplumdan ayrıştırıldığı bir denklemde, biz, bu milleti toparlayamayız.

Evvela problemli meseleleri doğru teşhis etmeli ve eğitim kalitemizi yükseltmeliyiz. Ülkemize önümüzdeki dönemde güç katacak bir seviyeye erişebilmemiz için başlayacağımız yegâne yer burasıdır...