Türk siyasetinde Ak Parti; siyasi ve idari makamları eşe dosta dağıtmayı öyle kurumsallaştırmıştır ki "Aksakal" mevzusu da bunun iyice görüldüğü bir zirve noktasıdır.

Madem bir dostunuza jest yapacaktınız; bari bu jesti her şeye rağmen sizi ayakta tutan Devlet Bey'e yapsaydınız.

Binali Bey; "Her yere Binali, Türk'ün Aksakallığına da Binali!" durumundan memnun olmuştur. Lâkin paye vermekle hiçbir meselemiz hâllolmuyor.

Ayrıca, toplumumuz öyle kutuplaştırıldı ve bölündü ki milletimizin tamamını birleştirebilecek "âkil ve bilge" isimlerimiz maalesef yok!

Bilgisi, ilmi, vakarı, ağırlığı ve irfanı ile Türk Milleti'nin üzerinde ihtilafsız ittifak edeceği birkaç Aksakalımızın olmaması da esas meselemizdir.

Türk'ün yükselişini, iddiasını, hedefini ve Türk'ün varlığını temsil edecek 10 tane adam bulamıyorsak işimiz gerçekten zordur...