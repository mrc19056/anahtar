Vergi dilimi uygulaması, ücretli çalışanlar için yüzde 15 ile sabitlenmelidir.

Memur ve işçi gibi sabit gelir elde eden ücretliler, son dönemdeki yüksek enflasyondan, nasibini en çok alan gruplar oldu. Yapılan zamlar, yüksek enflasyonla daha ikinci ayında erimeye başlarken, vergi dilimlerinin değiştirilmemesi de yapılan zamların fazlasıyla geri alınmasına sebep oldu.

Bir nevi kaşıkla verilen zamlar, kepçeyle geri alınıyor!

Türk vergi sisteminde ücretlerin vergilendirilmesi, genel olarak stopaj/kaynağında kesinti uygulaması ile gerçekleştirilmektedir. Stopaj uygulaması, ücret hariç diğer tüm gelir unsurları için sabit oranlı iken sadece ücretliler için artan oranlı bir yapıya sahiptir.

Eğer vatandaşlarımızın enflasyondan olumsuz etkilenmemesi konusunda samimiyet söz konusu ise; verilen zamların, artan oranlı vergi dilimleri üzerinden geri alınması illüzyonundan acilen vazgeçilmelidir!

Vatandaşına “mış gibi yapan” bu düzenin nihayete erdirilmesi için neyi bekliyorsunuz?

Bu husus, ivedilikle çözülmelidir.