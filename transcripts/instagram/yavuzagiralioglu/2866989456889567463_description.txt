Cenazeye ve hastalığa gösterilen tahammülsüzlük, bu toprakların mayasına ait değildir ve Türk Milleti'nin asaletine asla yakışmaz.
Bu tahammülsüzlük ile memlekete talip olmak aynı ağır siyasi iklimi memlekette devam ettirir! Ölenlerine rahmet dileyemeyen bir toplum millet olamaz.

Milletimizin cenazesine, düğününe, taziyesine ve hastalığına saygı duymak ve acıya, kedere, mutluluğa hürmet ile mukabele etmek, Anadolumuzun en temel insani vecibesi ve komşuluk hasletidir.

Bu topraklarda, ölene rahmet, hastaya ise şifa dilemek, insan olmanın gereklerindendir.

Ben Türk Milleti'nin bir evlâdıyım ve bütün kalbimle ölenlerimize rahmet dilerim, hastalarımıza şifa dilerim, düğünlerine de mutluluk, esenlik ve şenlik dilerim.

Allah rahmet eylesin. Mekânı cennet olsun. Ailesinin ve sevenlerinin başı sağ olsun. Rahmet ve dua ile...