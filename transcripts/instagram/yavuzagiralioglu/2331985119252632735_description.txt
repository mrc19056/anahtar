Yavuz Ağıralioğlu: Tanışmadık biz halen, daha yeni tanışıyoruz. Bilge ile pandemi sürecinde tanıştık. Fena bir insan değilmiş eşim (Gülüyorlar). Bilge ile ilkokul beşten itibaren tanışıyoruz. Babam öğretmen, kayınpederim okul müdürü. Çocuktuk, arkadaşların birbirine ‘Sen kimi seviyorsun’ diye sorma yaşları. Ben ta o zaman, ‘Müdürün kızını seviyorum’ demiştim. Ortaokul birinci sınıftayız henüz. Müdürün kızını sevdim, onunla da evlendim. Bilge, Yozgat’a geldiğinde dikkatimi çekmişti. İlkokulda giydiği kurşuni renk, güzel düğmeleri olan bir kabanı vardı, onu bile hatırlıyorum.
Beraber büyüdük. Ben okulda bando takımında majörüm, hanımefendi folklorda; ben masa tenisi takımındayım hanımefendi gezi kulübünde. Lise ikinci sınıftaydık. 19 Mayıs merasimiydi. Ben bayrak taşıyorum, Bilge flama. Tüm öğrenciler arkamızda, caddelerde yürüyecek, törenin yapılacağı alana gideceğiz. Ben önden yürüyorum Bilge arkada. Kayınpeder rahmetli Bilge’ye, ‘Kızım Yavuz’u takip et’ diyor.
Bilge Bilgin Ağıralioğlu: Baba nasihati dinledim anlayacağınız. O gün bugündür hâlâ Yavuz’u takip ediyorum, peşindeyim.
YURT KAPISINDA ÇOK BEKLEDİ
Liseden sonra nasıl şekillendi arkadaşlığınız?
Bilge Bilgin Ağıralioğlu: Lise bitti, ailemle İstanbul’a taşındık. Uzaktan, çocukluk, gençlik heyecanı, sevgisi olarak Yozgat’ta kaldı Yavuz. İstanbul’a gittik, ben dershaneye başladım. Bir taraftan üniversite sınavına hazırlık, diğer taraftan ailemin emeği aklım dağılsın da istemiyorum. Aşağıya indim bir de ne göreyim; Yavuz karşımda. Birkaç gün neredeyse İstanbul’daki bütün dershanelerde beni aramış. “Süründürdüm” dediniz. Okul kapılarında mı, sokak köşelerinde mi beklettiniz?