Türkiye, devlet erkleri arasındaki kavgadan ve çekişmeden çok çekti!

Türkiye, yargının kendi içerisinde, siyasetle ve dahi devletle olan ilişkisini, iletişimini, bağımsızlığını ve tarafsızlığını doğru dürüst ve açıkça belirleyememesi sebebiyle çok vakit kaybetti!

Devlet yönetme mesuliyeti, akıl ve izanla iş görmek, bu ve benzeri bütün uyumsuzlukların en evvel panzehiridir hâlbuki!

Bundan dolayıdır ki herkes, devlet yönetmenin ciddiyeti ve aklıyla davranmak mecburiyetindedir.

Yargıtay, Anayasa Mahkemesi ile kavga ediyor görüntüsünün kime ne faydası var?
Yüksek yargının, kendi içerisinde "hukuki ihtilaf" ya da "yetki ve görev" tartışmasını aştığı görüntüsü verecek şekilde, siyasetin temas ve tesir ettiğini düşündüren metinlerle gündemi meşgul etmesinin kime ne gibi bir faydası var?

Milletimizin acil çözülmesi gereken bunca derdi ve yeterince problemi varken bürokrasi, mesele çözmelidir.

Bizzat devlet kurumları tarafından, Türk siyasetine ve gündemimize gölge olarak düşürülen her lüzumsuzluk, ağır kusur ve görevi suistimal sayılmalıdır.

Devleti küçük düşürmek, adalete güveni yıkmak, hukuka ve yargıya itimatsızlığa sebep olmak gibi bir suçu ve kakafoniyi, münasip bir ceza ile mahkûm etmek lâzımdır. Biri kuyuya bir taş atıyor; ülke olarak haftalarca o gündemin peşinden koşturuyoruz, tartışıyoruz.
Bıktık bu ciddiyetsiz işlerden!

"Camiyi yık, adaleti yıkma!" şiarımız, bu türlü kaos iklimlerinde hepimizin yegâne meşalesidir.

Tevâfuk, bugün #DünyaDelilerGünü imiş.
Tüm delilerimizin deliler günü kutlu olsun.
Allah aklımıza mukayyet olsun.
Allah, ülkemizi, milletimizi, devletimizi muhafaza eylesin ve cümle problemlerimizi selâmete çıkarsın.