Başıboş köpek meselesi, siyaset üstüdür ve ivedilikle çözülmesi gereken bir hâli çoktan geçmiştir. Hem çocuklarımızı koruyacak ve sokakları, parkları güvenli hâle getirecek hem de sokak hayvanlarından merhametimizi esirgemeyecek şekilde; iktidarı, muhalefeti, yerel yönetimleri ve STK'ları ile el ele bu meseleyi insani, vicdani ve medeni şartlarda çözüme kavuşturmak mecburiyetindeyiz.

Bu vakte kadar, görevini yapmayan yerel yönetimlere ve duyarsız, vurdumduymaz hükûmete birçok kez hatırlattığımız meselenin çözümü de esasında bellidir:

✓ Sahipsiz köpekler sokaklardan, insanların güzergâhlarından, yaşam alanlarından kesinlikle ve ivedilikle toplanmalıdır. Yeter artık!

✓ Kısırlaştırma uygulamaları kesinlikle yetersizdir ve kalıcı çözüm değildir. Kısırlaştırma ve aşılama ile birlikte, köpekler kesinlikle barınaklarda tutulmalıdır. Asla tekrar sokağa salınmamalıdır.

✓ Binlerce çocuğumuz saldırıya uğrarken vicdansızca susan yahut üstüne bir de çocukları suçlu çıkartan kalpleri kararmış kimselerin çığırtkan seslerinin bu mevzuyu sulandırmasına ve çözümsüz kılmasına da asla müsaade edilmemelidir.

✓ Betonarme binalara ve barınaklara verilecek büyük paralarımız yoksa şehirlerin çeperlerinde, uygun noktalarda, tercihen ağaçlık-ormanlık yerlerde-arazilerde, 20-30 dönüm alanlarda, etrafını çitlerle çevirmek suretiyle, basit ve uygun bir şekilde, barınma meselesini çözebiliriz. İlla milyonlar vermek mecburiyetinde değiliz! Bu meseleyi içinden çıkılamaz ve girift hâle getiren hususlardan biri de budur. Büyük bütçelerle değil de daha küçük miktarlar ile ve imkânlar ölçüsünde barınak meselesi çözülmelidir. Bu barınaklar inşa edilirken de uzmanlardan, veterinerlerden ve STK'lardan destek alınmalıdır.

✓ Evcil hayvanlarını sokağa terk edenler için, çok ciddi ve caydırıcı cezalar getirilmelidir. Barınaklardan köpek sahiplenmek kolaylaştırılmalı ancak sonrasındaki takibi çok sıkı ve kurallı olmalıdır. Yazları, tatil bölgeleri, bir hevesle alınan ve ardından terk edilen kedi ve köpeklerle doludur. Bu masum canların satışı, internetten pazarlanması ve kontrolsüz ticari üretimi, "nitelikli hayvan istismarı" kapsamında yasaklanmalıdır. Sahiplendirme ise teşvik edilmeli ve çok sıkı