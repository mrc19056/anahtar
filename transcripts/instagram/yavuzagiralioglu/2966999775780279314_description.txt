Siyaset, ilkeli ve tutarlı yapıldığında, millete rahmet olur. Hükûmetin bu ilkesizlik girdabı ve oportünizm siyasetinden dolayı, bize rol ve konum biçenler iyi bilmeli ki:

Memleketin kimi sorunları seçimle kantara çıkarılamayacak kadar ciddiyet ister! Terör de bunlardan biridir.

Kendilerini meşruiyetin yegâne kaynağı olarak görenlerin bu kibri, sadece ödeyeceğimiz bedelleri artırdı, artıracak!

Siyasetin bu ilkesizlik görüntüsü ve hassasiyetlerimize rağmen bu yaşananlar, bize milletimizin kalbine doğru yürüyecek müstakil ve büyük sorumluluklar yüklüyor.

Kardeşliğimiz, beraberliğimiz, milletimiz için herkesle görüşmek gerekir. Lâkin her imkânı ve meşru siyaseti, Öcalan, Kandil ve Pkk'yı adres göstererek kirleten Hdp; şehitlerimiz, devlet-millet hassasiyetlerimiz ile alakalı milim adım attı mı ki biz de durduğumuz yeri tartışalım.

Pkk'yı, teröristleri ve siyasi sözcülerini muhatap alarak, aynı hatayı tekrar etmek isteyenler de bilsin ki "çözülme süreci"ndeki o rezaletleri, kimse bize bir daha yaşatamaz!

Kalbi bu topraklara ve beraberliğimize bağlı Kürt kardeşlerimizle her şeyi konuşuruz. Doğru aks budur.