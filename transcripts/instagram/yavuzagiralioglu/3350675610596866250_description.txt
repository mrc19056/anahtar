Biz, memleketin ancak bilgiye ve bilene hürmet ve liyakat eksenli bir gayret ile ayağa kalkacağına inanıyoruz.

Herkesin, sadece kendi mahallesindekileri dinlediği ve kendi gibi düşünenlere itibar ettiği bir memleket toparlanamaz!

Her partiden, her meslekten yetişmiş binlerce isim var. Siyaset, memleketin yetişmiş evlâtlarına ve alanında uzman kişilere sormayı, onlara itibar etmeyi ve onları dinlemeyi öğrenmeli.

Bu cümleden olarak; son paylaştığımız videoyu, esasen bileni öne çıkartmak, dünya görüşünden ve siyasi aidiyetinden bağımsız olarak bilgiye, ilime değer vermek maksadıyla yayımlamış isek de:

Kamuoyunda, video içeriğinde görülen bazı isimlerle ''siyaset yapacağımız ve onlarla yol yürüyeceğimiz'' gibi bir yanlış algı oluştuğundan, yine kendilerine saygı gereği, videomuzu yayından kaldırdık.

Biz; hangi meşrep ve ekolden olursa olsun, bizim gibi düşünmeyen ama alanıyla ilgili bilgi ve müktesebat sahibi isimleri dinlemeye her zaman devam edeceğiz.

Mücadelemiz ve kastımız, bir ve beraber kılmaya and içtiğimiz Türk Milleti'nin mutlu ve müreffeh yarınları içindir.

Aziz milletimize saygı ile...