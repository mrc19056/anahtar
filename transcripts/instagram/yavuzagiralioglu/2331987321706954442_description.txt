SEYAHATİ SEVERİZ AMA AYRI ARAÇTA
Birlikte nelerden keyif alırsınız?
Bilge Bilgin Ağıralioğlu: Seyahat etmeyi seviyoruz ama ayrı arabalarda. Yavuz klima sevmiyor, biz çocuklarla cam açmayı. Ben müzik dinlemeyi severim, Yavuz sakin yolculuğu. Ayrı yaşamanın beraberinde getirdiği sıkıntılar.
Yavuz Ağıralioğlu: Onların klima standardı bana uymuyor. Ben dağ severim, hanımefendi daha çok şehir sever. Benim tatilden anladığım Karadeniz’e gitmek, bulabildiğimiz en tenha ormanlarda çadır kurmak, derelerde ıslanmak, meşakkat çekmek. Bilge için ise şöyle: ‘Tamam gidelim de abartmayalım, dönelim. Her sene yaylaya neden çıkılır?’ Sorunu ayrı arabalarla gitmekle çözdük.
Nasıl bir öğretmendir eşiniz?
Yavuz Ağıralioğlu: Bilge kuralcı, eli sopalı ve zor bir öğretmendir. Evde de düzen tam da bu şekilde. Ben iyi babayım. Nadir gelince, ‘yapalım, alalım’ babayım.
Pandemiden nasıl etkilendiniz? 
Bilge Bilgin Ağıralioğlu: Lise derslerine giriyorum. Uzaktan eğitime çok katılmadım ancak okulumu çok özledim. Benim için okul aileden de önce gelir. Baba için siyaset, anne için okul öncelik olunca Giray bazen, ‘İnsan ailesini seçemiyor’ der.