Tarım beka meselemiz, Çiftçilerimiz göz bebeğimizdir.

Bu itibarla tarımımızla ilgili her konuyu çok önemsiyor ve takip ediyoruz.

Önümüzdeki 3 yılı kapsayan Tarımsal Destekleme Kararnamesini inceledik.

Mevcut hükümetin tarımda plansızlığı adet haline getirdiği son 23 yıldan sonra “plan” kelimesini duymuş olmaya bile -ne acıdır ki- sevinir olduk.

Ancak enflasyonist ve öngörülemez ekonomik ortamda, bugün açıklanan ve 2026 yılında çiftçinin eline geçecek olan destek, çiftçimizin yarasına nasıl merhem olacaktır? 

Çitfçimizin eline 2026 yılında  geçecek olan ve nispeten yükselmiş gibi gösterilen destekle, tarımımızın sorunlarının çözüleceğine inanmak, kendini kandırmaktır. 

2024 yılında büyük bir darbe alan çiftçimizin, 2025 yılında ayakta kalacağını, nasıl garanti edeceksiniz?

Önümüzdeki dönemde de, girdi maliyetleri kontrolsüz artacak ve çiftçiye kaşıkla verilen destek, -yıllardır olduğu- gibi kepçeyle geri alınmış olacaktır.

Bu destekleme kararnamesinin kadük kalmaması için hükümete tavsiyemiz:

Yatırımını tarıma yapan çiftçimizin parası pul olmadan üretim sezonu başında desteğin eline geçmesini temin edin.

Çiftçi ekim yapmadan önce belli bir oranda avans destek sağlayın ve geri kalan desteği Tarımsal Girdi Fiyat Endeksine göre güncelleyip sonra çiftçiye verin.

Hasat sonunda çiftçiyi ürünüyle baş başa bırakmayın, ürünlerini devlet güvencesiyle iyi fiyata almayı garanti edin, aldığınız ürünleri sanayi ve marketlere uygun fiyatlara satıp tüketiciye güven verin.