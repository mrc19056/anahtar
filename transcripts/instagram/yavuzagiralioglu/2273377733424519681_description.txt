Milletimiz canının derdinde, ekonomik kriz had safhada, iş yerleri kapanmış, hükûmet olarak insanımıza ve hanelere yeterince destek dahi olamıyorsunuz ve hâlâ Kanal İstanbul ihalesi mi yapıyorsunuz?

Milletimiz faturalarını ödeyemiyor ve ölümler de var iken derdimiz bu mudur?

Kanal İstanbul ısrarınıza sebep devletin bekası mıdır?

Öyleyse biz, maskesiz, eldivensiz, cihazsız, kitsiz, susuz, elektriksiz, doğalgazsız, ekmeksiz yaşayabiliriz ama kanalsız yaşayamayız.

Salgın sebebiyle milletimize ayırdığınız miktarı da oraya ayırın, bitirin şu kanalı!

Böylesi zamanlarda yaptıklarınız, yönetme ahlâkınızı ve öncelik sıralamalarınızı gösteriyor.

Toparlanın! Evinde işsiz, parasız, çaresiz insanlarımız, başının çaresine bakabilir. Hastanelerimiz de iyidir çok şükür!

Kendinize gelin ve Kanal İstanbul'u bir an önce bitirin... Ekmeksiz, parasız, maaşsız, işsiz, hastanesiz, doktorsuz, ilaçsız, aşısız yaşarız ama "Kanal İstanbul" olmadan asla yaşayamayız!

Hükûmete bu hassasiyetinden dolayı teşekkür ederiz.