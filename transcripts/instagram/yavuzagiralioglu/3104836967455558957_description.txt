İyi Parti kaybetti, o haklı çıktı: Yavuz Ağıralioğlu suskunluğunu bozuyor!
Seçim öncesi yaptığı çıkışların tamamında haklı olduğu sandık sonuçlarıyla tescillenen eski İyi Partili Yavuz Ağıralioğlu, suskunluğunu bozuyor. HABER7’ye açıklamada bulunan Ağıralioğlu, 2. Tur seçimlerini işaret etti.

14 Mayıs seçimlerinin kaybedenleri arasında yer alan İyi Parti’de “suçlu kim” sorusuna cevap aranırken, Yavuz Ağıralioğlu faktörü bir kez daha ağırlığını hissettirdi. 6’lı masada İYİ Parti Genel Başkanı Meral Akşener'e yönelik dayatmadan, ortak aklın kullanılmamasından, altılı masada cumhurbaşkanı adayı olarak Kemal Kılıçdaroğlu'nun diretilmesinden ve Kılıçdaroğlu'nun HDP ile görüşmesinden rahatsızlığını dile getirerek seçim öncesi düzenlediği basın toplantısıyla İYİ Parti'den istifa eden Yavuz Ağıralioğlu’nun suskunluğunu bozacağı öğrenildi. HABER7’ye konuşan Ağıralioğlu, hem gündemi değerlendirdi hem de 2. Tur seçimlerine işaret ederek geniş çaplı bir açıklama yapacağını belirtti.

'AÇIKLAMA YAPACAĞIM'

Seçim öncesi söylediklerinin doğru çıkmasıyla kendisinin konuşma mecburiyetinin doğduğunu belirten Yavuz Ağıralioğlu, "Önümüzdeki günlerde hem seçim süreci, hem 14 Mayıs seçimleri, hem de 28 Mayıs'ta yapılacak olan 2. tur seçimlerine ilişkin konuşacağım." dedi. 

Ağıralioğlu, açıklamalarının 14 Mayıs seçimlerinden muhalefetin ne anlaması gerektiği, iktidarın bundan sonra hangi sorumlulukla yürümesi gerektiği yönünde olacağını söyledi.

DEPREMZEDELERE YÖNELİK ÇİRKİN PAYLAŞIMLAR

14 Mayıs'ta demokratik haklarını kullanarak sandığa giden ve Cumhurbaşkanı Erdoğan'a yönelik oy kullanan depremzedeler için yapılan ahlak dışı yorumlara da değinen Ağıralioğlu, şunları dile getirdi:

"Siyaset ahlaki üstünlükle yapılan bir şeydir. İnsanlara bugün vereceğimiz şey bizden olsun olmasın, bizi desteklesin desteklemesin, bizim inancımızdan olsun olmasın hiçbir ayrımı yoktur. Biz Türk milletiyiz. Dünyada birinin ihtiyaç sahibi olması bizim ona yardım etmemiz için yeterlidir. Yardımına; dinine, mezhebine, meşrebine hiçbir şekilde sormadan koşan bir millet için bu konuşulan şeyler utanç vericidir."

Ağıralioğlu, "Türk milleti olarak dünyanın neresinde bir mazlum ses varsa biz ona kavuşmayı ş