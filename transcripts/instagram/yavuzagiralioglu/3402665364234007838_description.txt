Stratejik iflastır bu!
Eğer gereken hamleler yapılmazsa...

Suriyeli sığınmacılar meselesi artık çözülmelidir.
Ülkemizde bulunan Suriyelilerden boşalan topraklarda yani Suriye'nin kuzeyinde, bir Narkoterör devleti kurulmasına, Türk Devleti asla müsaade etmemelidir.

Buradan hareketle:
Türk Silahlı Kuvvetleri'mizin Suriye'de kontrol ettiği bölgelerde, El-Bab'ta, Şanlı Bayrağımıza, bölgede hizmet veren kurumlarımıza ve Türk tırlarına karşı yapılan alçak saldırılar asla kabul edilemez!

Türk Bayrağı namusumuzdur.
Tek bir vatandaşımızın dahi canı, ırzı ve güvenliği de her şeyden kıymetlidir.
Gerekli tedbirleri almayıp bu rezaletin yaşanmasına sebebiyet verenler de en az bu saldırıları yapan alçaklar kadar mesuldür!

Bahanelere sığınmadan ve gerekçeler uydurmadan gerekenleri yapmakla sorumlusunuz.
Devlet, geleni görür ve gereken hamlelerini de planlar!

Dün Kayseri'de yaşanan hadiselerden sonra, böylesi provokasyonların gelebileceğini nasıl öngörmezsiniz?
Neden gerekli tedbirleri almadınız?

Bu kadar yıllık ev sahipliğimizin ve ekmeğimizi bölüşmüşlüğümüzün rağmına, bu görüntülerin ve koca nankörlüğün izahı; provokasyon, Suriye'deki başka düşman unsurlar veyahut şer güçler laflarıyla geçiştirilemez. Hem milletçe bunu hak etmiyoruz hem de bu fotoğrafların hiçbir makul gerekçesi yok!

Bu hadiseler de bir kez daha gösteriyor ki sığınmacı ve kaçak göçmen meselesi, artık ülkemizin "yumuşak karnıdır" ve kesinlikle çözülmesi gereken en mühim meselelerimizdendir.

Her zaman ifade ediyoruz.
Kim, Suriyeliler Türkiye'de kalsın diyorsa Abd'nin bölgede kurmayı hedeflediği Pkk terör devletine de rıza veriyor demektir!

Suriye'de bir Pkk Narkoterör devleti kurulmasını istemeyen herkes, Suriyelilerin vatanlarına salimen dönmelerini sağlamaya taraf olmalıdır!

Suriye meselesinde, tam da yumuşama ve çözüm konuşuluyorken belli ki bölgeden başka karışıklık haberleri de gelecek!

Merhametten doğmuş bu açık yarayı kimseye kaşıttırmayalım; hatalar zincirinin kaçınılmaz sonucu olarak bu karanlık ve puslu havadan kimseye malzeme verdirmeyelim ve artık memleketimizi gerçekten ferahlatalım.

Bekleyecek vakit yok.

Hükûmet vazife başına!