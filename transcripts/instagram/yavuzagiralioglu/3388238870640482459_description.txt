Bugün, Sayın Cumhurbaşkanı'nın CHP Genel Merkezini ziyareti ile Merhum Sinan Ateş'in eşi ve kızlarını kabul ettiği iki fotoğraf, kamuoyunun dikkatine sunuldu.

Olması gereken siyasi rekabet seviyesi ve adaletin tecellisi noktasında, siyasetin hukuka gölge etmemesi açısından iki güzel fotoğraf karesi!

Türk siyaseti normalleşiyor, normalleşmeli!

Bu normalleşme beraberinde; aklı, mantığı, zarafeti, nezaketi, hakkaniyet duygusunu ve empati yapma yeteneğini de getirir inşallah.

Türk Milleti'nin âlî menfaatlerinden, beraberliğinden daha üstün ve hakkın bir an evvel yerine gelmesinden gayrı bir siyasi kazanım da yoktur.

Sürekli olarak kavga eden ve hep eleştiren siyasetten de bıktık. Kim yaparsa yapsın, doğru ve güzel işleri takdir etmesini de bilelim!
Muhalefet, sözünü sakınmadan söylerken hep hakkı gözetmeli.
İktidar da muhalefetin doğruyu seslendiren sözlerine ve haklı çağrılarına kulak vermeli!
Birbirimizi dinleyerek ve anlayarak bulacağız yolumuzu!
 
Böylesi güzel ve anlamlı fotoğraf karelerinin artarak çoğalması dilek ve temennilerimiz ile Türk Milleti'nin mutlu ve müreffeh yarınlarına yürüyoruz, yürüyeceğiz.

Bütün gayretimiz, milletimizin güçlü yarınları ve içinde huzur ve adalet ile yaşayabileceğimiz bir memleket içindir...