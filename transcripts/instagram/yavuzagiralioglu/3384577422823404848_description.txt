Türk çiftçisi, yıllardır arpa, buğday fiyatlarını hasattan önce TMO tarafından açıklanan fiyatlarla öğrenirken bu yıl, arpa, buğday hasadının %15'i bitmesine rağmen, neden hâlâ fiyat açıklanmıyor?

TMO depoları dolu mu?
Bu yıl, çiftçiden alım yapılmayacak mı?
Çay hasadı başlamadan, çay fiyatı açıklanıyor ki doğrusu da budur; neden çiftçinin %75'inin ektiği hububat fiyatları açıklanmıyor?

Bugün, Çukurova hasadının tamamı bitti; çiftçi, yine komisyoncunun, tefecinin, stokçunun insafına mı terk edilecek?

Toprak Mahsulleri Ofisi'nde ne kadar stok var ve bu stoklar, bir yıldır neden azalmıyor?

TMO'da stok varsa hasattan sonra arpa, buğday ve mısır fiyatları neden yükseldi?
Bu yükselmelerin yol açtığı enflasyon ve stok maliyeti hesap edildi mi?

Depoda ürün yokken fiyat artıyor; ürün TMO stoklarında yine fiyat artıyor!

Vatandaşı, dar gelirliyi düşünmek sadece söylemle olmuyor!
Çiftçimiz, alın terinin karşılığını bekliyor.
Tarımın sürdürülebilirliği ve gıda istikrarı için, bir an önce makul bir fiyat açıklanmalı ve Türk çiftçisi üretmeye teşvik edilmelidir.