Biz 2024 yılında, daha sokak hayvanları diye bir sorunu çözemiyorsak memleketin, Orta Doğu'nun hangi meselesini çözeceğiz?

Avrupa'da, şehirleri ve parkları istila etmiş, sahipsiz, başıboş köpek yok. Her fırsatta bize Batı'yı gösterenler, bu gerçeğe niçin bakmıyorlar? Dünyanın medeni ülkelerinin böyle bir derdi yok! Türkiye'de neden hâlâ başıboş köpek problemi var?

Başıboş köpek meselesi, siyaset üstüdür ve ivedilikle çözülmesi gereken bir hâli çoktan geçmiştir. Hem çocuklarımızı koruyacak ve sokakları, parkları güvenli hâle getirecek hem de sokak hayvanlarından merhametimizi esirgemeyecek şekilde; iktidarı, muhalefeti, yerel yönetimleri ve STK'ları ile el ele bu meseleyi insani, vicdani ve medeni şartlarda çözüme kavuşturmak mecburiyetindeyiz.

Bu vakte kadar, görevini yapmayan yerel yönetimlere ve duyarsız, vurdumduymaz hükûmete birçok kez hatırlattığımız meselenin çözümü de esasında bellidir.

Daha önce vermiş olduğumuz soru önergelerinde ve sabitlediğimiz tweette, yapılması gerekenleri de çerçeveleriyle belirttik. Bu mesele artık ivedilikle çözüme kavuşturulmalıdır.