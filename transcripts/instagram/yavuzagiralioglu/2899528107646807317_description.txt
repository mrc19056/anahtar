Çözüm sürecinde Pkk'nın muhatap alınmasına ve hükûmetin siyasi koordinatlarının anlamsızlığına dair söylediğimiz bir sözü bütününden kopartmaya çalışmak beyhudedir. 

Ne dediğimiz ortada! Birilerinin mal bulmuş mağribi gibi davranmasına gerek yok. Buradan kimseye ekmek çıkmaz! 

"Müslüman olmayanı insan ve Türk saymıyorsunuz, o zaman Türk Milleti adına bu dinsiz, imansız cinayet şebekesi ile niçin konuşuyorsunuz? Pkk'lılar insan değil, bu ahlâksız örgütü niçin muhatap alıyorsunuz?" diye Pkk'lılar için söylediğimiz bir sözün neresinden, niçin alındınız? 

Bana yahut çizgime düşmanlık edecekseniz, derdiniz buysa Türklük üzerinden yürümeyin. Arşivde onca söz, konferans ve açıklamamız var; Türk'e, Türklüğe dair. Zorlamayın. Anlamaya çalışın. 

İslâm öncesi Türklüğe, kim Türk değil diyebilir?
Yahut biri dedi diye kim Türklük'ten çıkar? 

Ancak Türklüğün kaderine perçinlendiği İslâm'ın Türklük'ten koparılma tehlikesine ve Türksüz bir İslâm telâkkisinin tehlikesine de her zaman dikkat çekerim.
Türk tarihi ortadadır.
Ama burda muhatap ne İslâm öncesi atalarımızdır ne de gayrımüslim-Hristiyan Türk soydaşlarımızdır. 

Türk Cihan Hâkimiyeti Mefkûresinin hasımları ne demek istediğimi gayet iyi biliyor. Sözüm ancak bunun muhataplarınadır. 

Tarihi varlığı içinde tüm meşruiyetimizi Oğuz Kağan'dan beri Türk'ten ve Türk Milleti'nden alıyoruz. Güncel politik mevzilerin yanlışları İslâm'a hamledilemez! 

Samimi eleştiriler baş tacımızdır. Lâkin maksadı sadece düşmanlık olan trolleri yahut trollüğün kendisine çok yakıştığı trol ahlâklı isimlerin dediklerini ciddiye almam, kimse de almasın. 

Siyasi çizgimiz belli. Türk-İslâm Ülküsünün net ve duru ideallerine bağlı bir neferiyim. 

Oğuz Kağan'dan Atatürk'e, Göktürklerden Türkiye Cumhuriyeti'ne tek bir çizgidir. 

Ve tekrar üstüne basa basa söylüyorum.
Bin yıllık tarihi birlikteliğin ve Efendimiz (s.a.v.)'in birbirine kardeş ettiği Kürtlerimiz ile bizi, Marx'ın çocukları düşman edemez. Buna müsaade etmeyiz.