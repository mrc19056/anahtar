31 Mart yerel seçim sonuçları; memleketimize, milletimize, demokrasimize hayırlı olsun.

Milletimizin bunca derdi, gailesi varken bunca sıkıntı içerisinde sandığa gitmiş olmasını, demokrasimiz için de hâlen bir kazanç olarak görüyoruz.
Seçmen, sandığa giderek yahut gitmeyerek siyaset kurumuna vermesi gereken mesajı vermiştir!
Verilen mesajları, kendi sorumluluğuyla doğru muhasebe eden siyaset için de önümüzdeki dönem, bir imkândır.

Biz, her zaman, milletimizin derin irfanına ve hassas terazisine güvendik ve itimat ettik.
Seçilen arkadaşlara, başarılar diliyoruz.

Allah, devletimize, milletimize zeval vermesin. Türk Milleti'nin mutlu ve müreffeh yarınları için mücadelemiz ve yürüyüşümüz devam edecek.

31 Mart bizim için bir milattır!

Memleketin çözülmez dertleri yoktur.
Memleket, demokrasi yoluyla bütün sorunlarını aşabilecek, hem iradeye hem de bu sorunlara yetebilecek müktesebatı olan insanlara, insan gücüne, evlâtlarına sahiptir.

Biz, önümüzdeki dönem Türk Milleti'nin bugün bulduğundan daha iyi bir ülke bulabileceği şartlarda, ne yapmamız gerekiyorsa alın teri dökmeye, gayret etmeye devam edeceğiz.

Milletimize, güçlü gelecek ve güçlü yarınlar diliyoruz. Seçim sonuçları, herkese hayırlı uğurlu olsun...