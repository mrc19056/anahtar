Geçtiğimiz asrın başında;
Gazi Mustafa Kemal Atatürk ve silah arkadaşları, Türk Milleti'ne, mutlu, müreffeh ve güçlü bir ülkeyi kuracak ve yaşatacak olan yolun parolasını söyledi.

"Hakimiyet kayıtsız şartsız milletindir.

Ey yükselen yeni nesil, istikbal sizindir. Cumhuriyet'i biz kurduk, O'nu yükseltecek ve sürdürecek olan sizlersiniz.

Vatanı korumak, çocukları korumakla başlar."

Bugün, fırsat eşitliği kapsamında yeterli eğitimi alamayan, çocuk yaşta çalışmak mecburiyetinde kalan, ezilen, istismar edilen, yeterli beslenemeyen, yeterince gülemeyen, doyasıya eğlenemeyen, güvenliği ve huzuru yeteri kadar temin edilemeyen ve her alanda ezilen, hırpalanan boynu bükük çocuklarımıza, bizim #borcumuzvar!

Evlâtlarımız için, ülkenin tüm imkânlarını seferber etmek bizim boynumuza borçtur.

İstikbalimizin teminatı çocuklarımız mutlu ve müreffeh, evlâtlarımızın bahtları açık olsun.

Türk Milletinin istikbali şen, Türk'ün devleti ilelebet var olsun.

Millî egemenliğimizin tecelligâhı TBMM'nin kuruluşunun 104. yıl dönümü ve #23Nisan Ulusal Egemenlik ve Çocuk Bayramı kutlu olsun.