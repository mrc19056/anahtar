Fetö, bu topraklarda bir daha zemin bulamayacak ve tekrar ayağa kalkamayacak kadar ezilmelidir.

Lâkin bu mücadele, onların kullandığı hiçbir yöntem ve usulü kullanmadan, adalet ve hakkaniyet ile yapılmalıdır! Çünkü Fetöcülük ancak kendi yöntemlerinin kullanılmasıyla yaşayabilir.

Farkında mıyız bilmiyorum ama Fetö'nün rakip ya da hasım gördüklerine yapmayı kendisine hak gördüğü pek çok şeyi "herkes" rakip ya da hasım gördüklerine yapıyor!

Fetö'nün kullandığı metot, tarz ve üslup, medya, siyaset ve diğer kurumlarımızda, maalesef aynen devam etmektedir.

Fetöcülüğe can suyu olur bu işler!
Kendilerine dönüştüren, klonlayan bir ihanet şebekesi ile ona benzemeyerek mücadele edilmelidir.

Fetö'cülüğün zerresi dahi Türk Yurdu'ndan sökülüp atılana kadar ilke ve ölçü ile mücadeleye devam edeceğiz.

Aslolan, Fetö'cülük ile mücadeledir!