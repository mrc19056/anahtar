Devletin, tarihin, şerefin, haysiyetin, asaletin ve milletin şerefli vekilleri;

TBMM’nin, devletine, milletine, yeminine, imanına ve ahlâkına irademizin emanet edildiği mümtaz vekillerimiz:

Hiçbiriniz, “Öcalan’a tecrit kalkmazsa…” diye tehdit edilebilecek, böyle haysiyetsiz lafları sineye çekebilecek, bu kahpelikleri sıradan beyanatlar deyip geçiştirebilecek, şehitlerini bu vurdumduymazlık ile millet sinesine teslim edebilecek insanlar değilsiniz!

Şehitlerimizin ruhunu muazzep kılmaya, acılı ailelerimizi daha da kahretmeye hakkımız yok; dayanacak takatimiz de kalmadı!

Bugün şehitler, bugün ecdat, bugün vatan için, Rahmet-i Rahman’a uğurladığımız kahraman evlâtlarımız için bir şey yapmak mecburiyetindesiniz.

Bugün, sizin partiniz yok, devletiniz var!

Bugün, sizin ambleminiz yok, bayrağınız var!

Bugün, sizin siyasi tarafınız yok, milletiniz var!

Bugün, sizin siyasi hasımlığınız, siyasi kavganız yok, evlâtlarınız, şehitleriniz var!

Bugün, omuzlarınızda, bir devlet, bir millet ve şehitlerimizin sandukası var.

Sayın bilmem ne, tecrit kalkmazsa diyenlere, bizi tehdide yeltenenlere, artık dur demelisiniz.

Tecrit sadece terör elebaşına değil, onu insan sayan, onu övmeyi siyaset sanan ve utanmadan konuşan herkesedir demek zorundasınız. Terörü ve terör destekçilerini bütün şube ve emareleri ile meclisten, siyasetten, iş dünyasından ve toplumun bütün katmanlarından temizlemek boynunuza borçtur.

Türk Milleti, her gün yüreğine düşen bu yangın için bir nihayet, devletinden, devletinin yöneticilerinden artık ciddi bir ses ve eylem bekliyor!

TBMM’nin Şerefli Milletvekilleri, lütfen, vazife yemininize sadık kalmanın gereğini yapın!

Evlâtlarımıza rahmet, size, bize mesuliyet olsun!

Evlâtlarımız kahpece katledilirken, Gazi Meclis’te yaşanan bu rezaletlere bir son verin artık! Yeter...