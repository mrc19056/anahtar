Ayşenur, Aybüke, Necmettin, Neşe...
Şehit Öğretmenlerimizin şahsında, istikbalimizi ve kaderimizi emanet ettiğimiz öğretmenlerimizin #ÖğretmenlerGünü kutlu olsun.

Uzman, ücretli, sözleşmeli diye bölünmesine ve tüm dertlerine rağmen, Türk Milleti öğretmenleri ile ayağa kalkacak!

Ayrıca atanamayan öğretmen diye bir şey yoktur. Bile isteye ATANMAYAN ÖĞRETMEN'lerimiz vardır.
Ya fakülte kontenjanlarını azaltın ya da mezun ettiğiniz bütün öğretmenlerimizi atayın!

Öğretmenlerimizin karşı olduğu, ÖMK ve lüzumsuz sınav meşgalesi de behemehal kaldırılmalıdır.

#24KasımÖğretmenlerGünü diye süslü ve güzel twetler atmak yerine;

Lütfen, devletin resmen emek sömürüsü olan bu ücretli öğretmenlik saçmalığına ve vicdansızlığına da artık bir son verin!

İhtiyacımız varsa neden atamıyorsunuz?
İhtiyacımız yoksa bu kadar "ücretli öğretmen" nedir?

Başöğretmenimiz Mustafa Kemal Atatürk'ün bizlere emanet ettiği bu güzel vatanda;

geleceğimizin ve çocuklarımızın mimarı olan öğretmenlerimiz, mutsuz, huzursuz ve dertli!

Öğretmenlerimize ve evlâtlarımıza güzel bir eğitim hayatı sağlamak boynumuza borçtur. Buna mecburuz...