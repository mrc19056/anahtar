Parola: Malazgirt 
İşaret: Sakarya 

Anadolu’yu Türk yurdu yapanların, Türk yurdu kılanlara bıraktığı  memleket kalesinin burçlarında millet nöbetinde olanlara !

Türk’ün sancağını en yüksekte  tutanlara! 

Evlattan, yardan, candan, serden geçenlere!

Çağ açıp, çağ kapatan, dünyaya nizam verenlere! 

Sultan Alparslan’dan Mustafa Kemal Atatürk’e ve dahi şehide, şühedaya, gaziye!

Er’inden gediklisine, uzmanından astsubayına, zabitinden kumandanına, kurmayından paşasına!

Cephe gerisindeki anaya, evladının üzerinden çektiği örtüsüne, kağnısına, mermisine, topuna!

Düne, bugüne, yarına!

Büyük Türk milletinin sarsıldığı yerden kendine döneceği yeni asrına!

Sarsılmaz bir bağlılık ve vazgeçilmez bir yeminle!

Malazgirt Zaferi ve Sakarya Meydan Muharebesinin seneyi devriyelerini kutluyor, şehitlerimizi ve gazilerimizden ebediyete intikal edenleri rahmetle anıyorum.