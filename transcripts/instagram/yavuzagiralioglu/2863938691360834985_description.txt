Daha önce de defalarca söyledik ve her platformda ifade ettik.

Doğu Akdeniz'deki egemenlik haklarımızı savunmak, Irak ve Suriye'nin kuzeyindeki çıkarlarımızı korumak, devletimizin savunma sanayimizdeki adımlarını güçlendirmek gibi tüm işler millî meselelerdir ve siyaset üstüdür.

Savunma sanayimizi oluşturan, tek bir mermiden savaş uçağına kadar üretimin her kademesindeki tüm firmalar, SİHA'lar ve dahi Bayraktar gücümüzdür. Korumak, geliştirmek, güçlendirmek ve dünya ile rekabet eder hâle getirmek de Türk Milletine sözümüz, evlâtlarımıza da borcumuzdur.