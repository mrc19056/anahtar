Sadece, Erzincan İliç'teki toprak kayması felaketinde yaşanan ihmal, kasıt ve hatalar için demiyorum!

Genel olarak ülkemizde, yaşanan acılara hürmeten, sorumlu bir istifa hiç göremedik, göremiyoruz!
Onca olay oluyor; utanan yok, mahcubiyet duyan yok, hesap veren yok, geri çekilen yok, onuruyla istifa eden yok!

Siyasetçiler, belediye başkanları, bürokratlar ve sorumluluk mevkisinde bulunan herkes bilmelidir ki:

Biz, devletimizi hesap sorarken görmekten mutluyuz ancak devletimizi sürekli mazeret bulurken, bahane üretirken değil, devleti bazen hesap verirken de görmek istiyoruz.

Devlet, devamlı hesap sormaz, yeri gelince, hesap da verir; Erzincan İliç'te, Hatay'da, Maraş'ta ve diğer afet şehirlerimizde hesap vermesi gerektiği gibi...
Devlet her zaman doğru yapmaz, yanlış da yapabilir; yanlış yapınca, gelişmiş bütün ülkelerde istifa mekanizması diye bir şey vardır, ilgili insanlar için, bizde de ara sıra uygulanabilir!