İsveç'in Nato'ya üyeliği hususunda, bu kadar üst perdeden konuştuktan sonra, bu geri adımın sebebi nedir?

İsveç, teröristleri ülkemize iade mi etti?

NATO üyesi ülkeler, Pkk'ya desteklerini geri mi çekti?

İsveç, evlâtlarımızı şehit eden silahları ve tanksavar füzeleri, terör örgütü Pkk'ya vermekten pişman mı oldu?

Abd, Pyd'yi silahlandırmaktan vaz mı geçti?

Doğu Akdeniz'de ve Kıbrıs'ta, bizim lehimize olumlu tek bir gayret mi gördük?

F-16 ve F-35'ler ile alakalı olarak, müspet, gerçekçi ve inandırıcı bir adım mı atıldı?

Bunların hiçbiri gerçekleşmediği hâlde, bu stratejik hatayı yapmaktaki gerekçeniz nedir?

Hiçbir kazanımımız olmadığı hâlde, ne oldu da onca sözden ve onca heybetli cümleden gerisin geri ricat ettik?

Abd'ye ve İsveç'e bu iyiliği niçin yapıyoruz?

Müttefiklik hukukunu çiğneyenlerin, NATO'daki genişleme çalışmalarına karşılıksız destek olmamızın, bize ne faydası var?

Büyük devlet, her istediğini yaptıran devlet değildir; büyük devlet, istemediği bir şeyi yaptırmayan devlettir!

Pyd'nin silahlandırılmasına bir son verdirmeden veya KKTC'nin tanınmasını sağlamadan, İsveç'e verilecek her destek, tarihe gafletten de öte bir vahamet olarak geçecektir!

Herkesi, Türk Devleti'nin yüce menfaatleri doğrultusunda, akıl ve mantık ile hareket etmeye davet ediyoruz.