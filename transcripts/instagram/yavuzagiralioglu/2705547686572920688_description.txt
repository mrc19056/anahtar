"Ülkeyi şahlandıracağız." vaadinizle milletimizden 24 Haziran 2018’de yetki aldınız.

O gün 1 Dolar 4,7 TL iken, bugün 1 Dolar 10 TL.
Paramıza % 112 değer kaybettirdiniz. Milletimizin alım gücünü heba ettiniz. 

O gün 1 ekmek 1,25 lira iken, bugün 2.5 lira.

Enflasyonu yüzde yüzün üzerine çıkartarak milletimizin ekmeği ile oynadınız!

O gün memlekette 29 milyon 314 bin kişi çalışıyorken, bugün 29 milyon 254 bin kişi çalışıyor.
4 yılda istihdamı 1 kişi dahi artıramadınız!

O günden bugüne, kişi başına düşen millî gelirimiz 9792 dolardan 9489 dolara düştü. Ülkeyi fakirleştirdiniz!

O gün hazinenin 1 Trilyon 67 Milyar TL borcu vardı; bugün borç 2 Trilyon 26 Milyar TL'ye yükseldi.

5 müteahhiti zengin etme uğruna vatandaşın borcunu ikiye katladınız.

O gün hazinenin yılda 55 Milyar TL faiz gideri vardı, bugün yılda 190 Milyar TL faiz gideri var.
2022 yılı içerisinde faize 240 Milyar TL kaynak ayırıyorsunuz!

EYT’linin, "atanmayan" öğretmenlerimizin, gençlerimizin, asgari ücretlilerimizin hakkını faiz lobisine peşkeş çektiniz.

O gün Türkiye ekonomisi dünyanın 17. büyük ekonomisiydi; bugün 21. sıraya geriledi.

Ülkemizin dünyanın en büyük 20 ekonomisi arasındaki yerini kaybettirdiniz!

Ekonomik hayata dair hiçbir vaadinizi gerçekleştiremediniz. Milletimizin bahtını ak edemediniz.

Merkez Bankası’nın ana görevi fiyat istikrarını korumaktır; yani enflasyonla mücadeledir.

Merkez Bankası, acilen aslî işine motive olmalı, tek kişinin yanlış enflasyon tezini AKlamaya çalışmayı bırakmalı, Türk Lirasını ve milletimizin satın alma gücünü korumaya çalışmalıdır.

#usdt #usdtry