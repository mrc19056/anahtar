Adalet duygusunun zedelendiği; insanların, haklarının ve hukuklarının adalet sistemi ile korunamadığını düşündüğü bir organizasyon devlet olma vasfını haiz değildir. 

O yüzden her şeyden önce ve mutlak suretle sarılmamız gereken kavram, adalettir. Adalet varsa güçlü bir ekonomi, öngörülebilir bir ülke, hayal kurabilen bir gençlik, ümit edebilen bir toplum ve huzurlu, müreffeh bir vatandan söz edilebilir. 

Bağımsız ve tarafsız yargının sacayakları olan avukat, savcı ve hakimlerimizin üstünlerin hukukuna değil hukukun üstünlüğüne riayet edeceklerine inanıyorum. Dicle’nin kenarındaki kuzunun hesabını verebilecek bir sorumluluk duygusuyla vazifelerini yerine getirmelerini temenni ediyorum.

Tüm bunların tesis edilebilmesi için emek ve uğraş veren adalet çalışanlarımız başta olmak üzere yeni adli yılın ülkemize ve milletimize “adalet” getirmesini diliyorum.