Uğradıkları menfur saldırı sonucunda yaralanan, Fatih Camii İmamı Galip Usta ve öğrencisi Hafız Bilal Erdem'e, Allah'tan acil şifalar diliyorum.

Tarihî camilerimizden Fatih Camii'nde gerçekleşen bu elim hadise, direkt beraberliğimizi hedef alan, buz gibi bir provokasyondur.

Milletimizin sinir uçlarıyla oynamak istiyorlar!

Daha bir hafta önce;
"Aman ha! Milletimiz ve bilhassa gençlerimiz, böylesi puslu havalarda, olabildiğince akıllı ve uyanık olmalı!" diye herkesi uyarmıştık.

Toplumumuzun her bir ferdi, bu şuur ve akl-ı selîm ile davranmak mecburiyetindedir. Akıllı ve uyanık olmak zorundayız.

Güvenlik güçlerimize ve milletimizin ferasetine itimat edelim. Böyle yaparsak; millî birlik ve beraberliğimiz, her türlü fitneyi heveslilerinin kursağında bırakacak, her türlü şer planı ise gerçekleşmeden bozacaktır.