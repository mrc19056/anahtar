23 yıllık iktidarında Sayın Cumhurbaşkanı sürekli CHP’yi yeniyor; fakat memleketin sorunlarını bir türlü yenemiyor. Ve görünen o ki, CHP’yi yenmiş olmak ona yetiyor… Ama bize yetmiyor.

Dolayısıyla ben bir karar verdim: Sayın Cumhurbaşkanı’nı daha verimli bir siyasi alanda değerlendirebilmek için bütün sorunların üstüne “CHP” yazacağız.

Adaletsizliğin üstüne CHP yazacağız ki belki onu da yener, kızar da bir şey yapar. Enflasyonun üstüne CHP yazacağız. Faizin üstüne CHP yazacağız. Şimdi anlaşılıyor ki; çocuklarımızın dertlerinin, memlekette ne sorununuz varsa -patates dahil- hepsinin üstüne CHP yazacaksınız!

Bu memlekette “Şu sorun nedir arkadaş?” diye kahırlandığınız bir mesele varsa, o sorunun Sayın Cumhurbaşkanı tarafından yenilebilmesi için tek yol: o sorunun üstüne “CHP” yazılmasıdır.