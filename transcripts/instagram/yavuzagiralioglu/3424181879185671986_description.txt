Hamas Siyasi Büro Şefi İsmail Haniye’ye düzenlenen suikasti lanetliyoruz. Mazlum Filistin halkına başsağlığı diliyoruz.

İsrail’in başlattığı ve yükselttiği çatışma ve suikast süreci, bölgeyi ateşe vermeyi amaçlamaktadır. Hem Filistin’i hem bölgeyi, aktörleri ile yeniden dizayn etmeyi hedeflemektedir. 

İsrail’in her gün binlercesini yaptığı saldırıların, suikastlerin ne ilki ne de sonuncusu. Yüzlerce suikastin planlayıcısı bir şebekeye karşı ilk kez insan katletmiş gibi açıklama yapmak, kimse için makul değildir. Çocuk, yaşlı, kadın, sivil, hasta demeden öldüren bir şebekeyi kınamak ve katlettiklerine taziye yazmak bize zûl geliyor. İsrail’i kınamanın, bu azgınlığı durdurmaya yetmediği açıktır. Artık her vicdan sahibi, kınamaktan fazlasını yapmaya mecburdur.

İsrail’in azgınlığını kuşatmak için, Kürecik radar istasyonunu kapatmak dahil Uluslararası bütün platformlarda etkin bir diplomasi grubu oluşturularak siyasi hamleler planlanmalıdır. İnsanlığını ve vicdanını kaybetmemiş devletler bu azgınlığa karşı sonuç doğuracak şekilde örgütlenmelidir.