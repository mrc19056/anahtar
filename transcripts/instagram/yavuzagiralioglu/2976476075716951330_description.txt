Başıboş köpek meselesi, siyaset üstü ve ivedilikle çözülmesi gereken bir hâle gelmiştir. İktidarı, muhalefeti, yerel yönetimleri ve STK'ları ile el ele bu meseleyi insani, vicdani ve medeni şartlarda çözüme kavuşturmak mecburiyetindeyiz.

Cumhurbaşkanı Yardımcısı Sn. Fuat Oktay'a sorduk.

Suç; ne masum hayvanların ne de masum çocukların değil, görevini yapmayan genel ve yerel yönetimlerindir!
Bu mesele siyasi irade ve kararlılık gerektirmektedir.
Geçtiğimiz hafta, Sayın Cumhurbaşkanı Yardımcısı ile Sayın Bakana önergelerimizi vermiştik. Bilahare de Sayın Cumhurbaşkanının açıklaması geldi.

Devlet, vatandaşlarımızın “hayvan düşmanı/çocuk ve insan düşmanı” olarak ikiye ayrılmasını izleyemez!

Hem çocuklarımızı koruyacak ve sokakları, parkları güvenli hâle getirecek hem de sokak hayvanlarından merhametimizi esirgemeyecek insani, vicdani ve medeni çözümler bulabiliriz.

Hiçbir meselemiz çözümsüz değildir.
Yeter ki kamuoyu düzgünce tartışabilsin.
STK’lardan ve siyaset kurumundan madde madde öneriler gelsin, tartışılsın ve iktidarı, muhalefeti, sivil toplumu ile el ele vererek bu meseleyi gerçekten çözüme kavuşturma iradesi ortaya konulabilsin.