Askerimizin başına çuval geçirildiğinde; vatan toprağı Süleyman Şah türbesini apar topar kaçırdığınızda; Suriye'de Rusya ve Esad tarafından 33 evlâdımız şehit edildiğinde; ABD Başkanı Trump'ın mektubu ve Rahip Brunson meselesinde

gösteremediğiniz "millî, yerli ve onurlu tavrı";

10 Büyükelçi meselesinde göstermeye çalışıyorsanız, anlarız!

Ancak, siyasi hatalarınızdan kaynaklanan büyük ekonomik krizi gölgelemek ve hayat pahalılığını gündemin arkasına atarak unutturmak için, "Nasıl olsa alıcısı var!" diye gözümüzün içine baka baka yapıyorsanız bu hamleyi;

Bilmelisiniz ki: Dış politikayı iç siyasetimize malzeme ve meze yaparak, algı operasyonları ile gelebileceğiniz noktaya, 20 yılın nihayetinde geldiniz.

Bundan sonra salt kuru hamaset yetmez!
Akıl ve strateji ile bezenmiş, insanımızın derdine derman bir yönetim başarısı lâzımdır.

Siyasi beceriksizliğinizi, bu 10 Büyükelçinin hadsiz ve münasebetsiz beyanatı üzerinden dış politika hamaseti ile asla kapatamazsınız.

Biz, bu filmi daha önce de gördük. Derhal, memleketin esas problemi olan ekonomik krize ve gerçek gündemimize dönün. Acilen!