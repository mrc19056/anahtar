Muhsin Başkan milleti için mücadelesini; başladığı ahlâk, idealizm ve temizlikle bitirebilen çok müstesna bir memleket millet evlâdı olarak Türk Milleti’nin ümit ufkunda yol aydınlatan ve üstüne hiçbir bulutun gölge yapamadığı bir güneş olarak duracak ve her daim parlayacaktır. Kudretli nice iktidarların nice kudretli liderlerini, tahtını, bahtını görmüştür bu memleket. Ama hiç birisi Muhsin Başkan kadar millet sinesinde rahmet dileklerinin tahtına oturamamıştır. Rahmet olsun, dualar ve fatihalarla anıyorum.