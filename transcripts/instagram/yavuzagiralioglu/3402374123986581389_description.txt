Kayseri'de, Suriyeli bir sığınmacının, bir çocuğumuza yönelik cinsel saldırısı ve bu aşağılık fiilin başta Kayseri ilimiz olmak üzere tüm ülkemizde oluşturduğu infial ortadadır.

Suriyeli bir küçük evlâdımıza yapılmış olan bu melun istismar sebebiyle oluşan haklı tepki, vatanımız için kaygı verici derecede ciddi bir potansiyel ve alarm özellikleri de taşıyor!

Bu meseleye dikkat kesilmeyen, milletimizin bu konudaki feryatlarına ve sessiz haykırışlarına kulak kabartmayan ve kangrenleşmiş bu meselenin çözümüne gerçekten katkı sunmayan herkes, gelinen bu noktadan sorumludur.

Öncelikle belirtmek gerekir ki yaşanan bu iğrenç olay ne ilktir ne de tedbir alınmazsa son olacaktır. Dolayısıyla bu çirkinliğin meydana getirdiği öfkeyi de verilen tepkiyi de bu çerçevede anlamak, yönetmek ve sakinleştirmek gerekmektedir.

Kayseri’deki olayların daha fazla büyümeden sükûnete ulaşması, başka illere sıçramaması için de gerekli tedbirlerin alınması ve bu hadiseden devlet yöneticilerimizin de ciddi dersler çıkartması lâzımdır.

Milletimiz sakin olmalı, sakin kalmalı. Bilhassa gençlerimiz ama hepimiz, her şartta aklıselimimizi muhafaza etmeli ve toplumsal düzenimizi asla kaybetmemeliyiz.

Bu, millet olarak bizim vazifelerimizdir.
Ancak artık devletimizin vazifesi de şudur:

Kaçak göçmen ve Suriyeli sığınmacılar meselesi artık memleketimiz için ivedilikle çözülmesi gereken bir mecburiyettir!

Suriyelilerin vatanlarına dönmeleri artık daha fazla uzamamalı, uzayamaz.

Hükûmet, bu konuda gerekli adımları şimdi atmayacaksa ne zaman atacak? Bu mesele artık maalesef, ülkemizin "yumuşak karnıdır" ve gelinen noktada, huzursuzluklar ile birlikte riskleri de ortadadır!

Kitlesel bir hınçla ve şuursuzca, istenmeyen hadiseler yaşandıktan sonra, bu yönde bir adım atmanın kime ne faydası var?

Yapılacak olan belli! Misafirlik çok uzadı ve bu düzensizlik de beraberinde, çok ciddi toplumsal, ekonomik ve psikolojik problemleri getirdi.

Mesele büyüdü ve artık bu noktaya taşındı.

Hükûmet, Türk Milleti'nin sulh ve selâmeti için, bir an önce gereğini yapmak mecburiyetindedir. Bu bakımdan, Suriye Devleti ile yapılan/yapılacak görüşmeleri ve sorunun çözümüne dair tesis edilecek girişimleri...