Bu akşam oynanan, MKE Ankaragücü - Çaykur Rizespor maçında yaşanan olaylar ve menfur saldırı asla kabul edilemez!

Saldırıya uğrayan Hakem Halil Umut Meler'e ve Türk futbol camiasına geçmiş olsun dileklerimi iletiyorum.

Çürüme bir başladı mı her kuruma, her mecraya ve toplumun her katmanına sirayet eder! Maalesef ki bu bozulmadan da her yer, nasibini az ya da çok alır.

Bunca derdi bunca sıkıntısı olan memleketimizde, sporun, birleştirici unsurlardan biri olmaktan çıkarak şiddetin ve ayrışmanın bir parçası hâline gelmesinin önüne geçmemiz gerekiyor.

Sporun, şiddetten, şikeden, siyasetin tesirinden ve kirli ilişkilerden temizlenmesi için de herkes sorumlu bir dil ile sürece nezaret etmelidir.

Türk sporunun geleceği için; el birliği ile bu arınmayı ve toparlanmayı gerçekleştirmek mecburiyetindeyiz.