Anadolu'dan, çiftçilerimizden yürek yakan mesajlar alıyoruz.
Yem, mazot ve diğer girdi maliyetleri yüzünden çiftçimiz perişan, üretemiyor!
Ürettiğinden kâr edemiyor!
Birçok çiftlik kapanmanın eşiğinde.
Ne acıdır ki çiğ süt fiyat artışına rağmen süt inekleri hâlâ kesime gidiyor.

Çiğ süt zammı 8 Aralık'tan itibaren geçerli; çiftçilerimiz zamlı sütün parasını en erken 20 Ocak'ta alacak. Ancak gübreye ve yeme yapılan zamlar direkt dolara endeksli.

Vatanın bekası işte buradadır.
Yemde dışa bağımlılığı yok edemediniz ve üreticimizi enflasyona ezdirdiniz.

Beka, öyle mi?
Temel gıdalar, bir milletin en hayati kalemleridir.
Türk Milleti'ne kürsülerden insafsızca, "Gerekirse soğan yeriz, et yemeyiz." demek kolaydır.
Çiftçimizin, 2022 yılı hububat fiyatlarından da ümidi yok. 
Çiftçimizi bitirmeyin!
Süt ineklerini kesime göndertmeyin!

Üreticinin arpa ve buğdayına verdiğiniz fiyatın 2-3 katına yurt dışından ithal ederek üretimi artıramaz ve enflasyonu düşüremezsiniz.
Bir an önce hayal âleminden kurtulup gerçeklerle yüzleşmeniz ve girdi maliyetlerini göz önüne alarak üreticiyi gerçekten desteklemek zorundasınız.

Çiftçilerimiz  ya icra dairelerinin kıskacında yahut bankaların elinde rehin.
Tarlalar ekilmiyor. Anadolu'nun dört bir tarafından yürek yakıcı mesajlar geliyor.

Üreticiler kara kara ne yapacağını düşünüyor!
Sizse kürsülerden nutuk atıyorsunuz.
#ÇareMillettir tek #Çare seçimdir.