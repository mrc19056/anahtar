2024-2025 Eğitim Öğretim Yılı hazırlıklarının başladığı şu günlerde, yetkililere, mesuliyetlerini hatırlatıyoruz;

Ekonomik şartlar, eğitimde “Fırsat Eşitliğini’’ yok ettiği gibi, temel eğitimin ihtiyaçları bile karşılanamaz hale gelmiştir.

Çocuklarımız ve gençlerimiz hayal kurma ve ideal oluşturma çağlarında ekonomik şartlarla mücadele etmek zorunda kalmaktadır.

Üniversitelerde barınma ve beslenme masrafları, ilk ve orta öğretimde ise servis, kırtasiye gibi masraflar velileri kara kara düşündürmektedir.

Önceliğimiz, evlatlarımıza nitelikli bir eğitim vermek ve eğitimin temel imkanlarını herkes için erişilebilir kılmak olmalıdır.