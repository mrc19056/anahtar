Ülkemizdeki yoksulluk; gelir yetersizliğinden değil, paylaşımdaki adaletsizlikten kaynaklanmaktadır. Gelir dağılımında adaleti sağlamadan yoksulluğu bitirmek mümkün değildir. 

Öyle ki bugün, Türkiye’de yaklaşık her 5 insanımızdan 1’i sosyal yardımlarla geçinmeye çalışıyor. Ülkemizdeki en zengin %20’si toplam gelirin %50’sini alırken, en fakir %20’si ise toplam gelirin yalnızca %5,9’unu alıyor…

Gelir dağılımındaki bu dengesizliğin başlıca sebepleri; çarpık vergi sistemi, yüksek enflasyon ve kayıt dışı ekonomidir. Çözüm için köklü ve rasyonel çözümler gerekirken sosyal yardımları artırmak, günü kurtarmaktır.

Mevcut iktidar, yoksulluğu ortadan kaldırma iradesini ne yazık ki kaybetmiştir. Doğru, şeffaf, adil ve tutarlı ekonomi programlarıyla yoksulluğu ortadan kaldırmak, milletimize borcumuz ve sözümüzdür.