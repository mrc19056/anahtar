Bize gelen haklı feryatları @tcmeb yönetimi duymuyor mu?

Eğitim fakültelerinden alanında uzman olarak mezun olan ve zaten sınavlara giren öğretmenlerimiz bu uygulamaya ekseriyetle karşı. Peki, bu ısrar ve inat niye?

Öğretmenlik mesleğinin itibarı için bu yanlıştan dönülmelidir.

"Öğrencilerin kusursuz öğretmenlere değil, okula gelmek ve öğrenme sevgisini büyütmek için onları heyecanlandıracak mutlu öğretmenlere ihtiyaçları vardır."

Bu güzel sözün hilafına öğretmenlerimiz bu düzenlemeden hayli huzursuzlar ve faydalı da bulmuyorlar. #öğretmenlerayakta

Parçalanmış, mutsuz ve mesleki açıdan tükenmiş öğretmenler ile müreffeh bir gelecek inşa edilemez. Bu yüzden MEB, geleceğimizin teminatı nesilleri yetiştirecek olan öğretmenlerimizin haklı taleplerini dikkate almalıdır ve kariyer basamakları (yeterlilik) sınavı iptal edilmelidir.

Daha adil ve mesleki etik açısından kabul görecek bir sistem üzerinde uzlaşılmalıdır. MEB, yeni dertler yüklemek yerine, acilen ağır ekonomik koşullar altında ezilen öğretmenlerimizin dertlerine çözüm bulmalı, daha mutlu ve istekli şekilde çalışabilecekleri ortamı sağlamalıdır.