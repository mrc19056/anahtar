Çalık için taziye yazabilmek, benim takatimin yetebileceği bir şey değil.
Türkiye Günlüğü, hepimize mektep idi.
Türk Tefekkür Tarihi'ne adını mümtaz bir şekilde yazdırdı Çalık! Allah'tan başka sığınağı olmadığını bilen bir müminin ve kalbi her daim milleti için atan şerefli bir Türk'ün kalbi durdu. Mustafa Çalık ağabeyime ve önden gidenlerimize rahmet ve selâm olsun. Milleti için atan kalbi, hakikat için yazmış elleri, emeği, çilesi ve yüreği ile onu var edene emanet ediyoruz. Allah'ım rahmeti ile karşılasın; Efendimiz (s.a.v.) de ümmetinin vakur münevverini, önden uğurladıklarımız ile birlikte sarsın, sarmalasın.

Allah'a ısmarladık ağabey. Sen bizden günbegün uzaklaşırsın, biz ise sana günbegün yakınlaşırız! Dergisi, kalemi, kelâmı ile hemhâl olan dostlarımıza ve ailesine sabırlar diliyorum.
Rahmet ve dua ile...