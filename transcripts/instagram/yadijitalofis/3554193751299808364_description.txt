Başımıza böyle belalar gelmeden, böyle felaketler yaşanmadan tedbir alabilecek bir ciddiyete, hâlâ kavuşamadık. Hep aynı şeyler yaşanıyor. Bir Türkiye klasiğine döndü. Hep zamanında alınmamış tedbirler... Hep zamanında yapılmamış denetimler... Hep standartları kontrol edilmemiş işletmeler... Bunlara bağlı olarak başa gelen büyük felaketler. Bu, Türkiye’de bu kaçıncıdır yaşadığımız. Her başa gelen büyük felaketten sonra da biliyorsunuz ki; siyaset de aynı şeyleri konuşuyor. Millet de İllallah etti. Denetim mekanizmaları çalışmıyor. “Gereğini yapacağız, hesap soracağız.” falan lafları hep duyuluyor. Bir başka felaket; başımıza gelene kadar, bu laflar sonra unutuluyor.