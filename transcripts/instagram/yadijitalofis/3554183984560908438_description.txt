Bir kere de yöneticilerimizi şöyle görmeyi çok istiyoruz: “Çok büyük yangın oldu. Allah’a hamdolsun hiçbir can kaybı olmadı.” Böyle derken duymak istiyoruz yöneticilerimizi. “Tedbirler alınmıştı. Allah’a şükürler olsun ki yangından sadece mal kaybıyla kurtulduk.” diyebilen bir yönetim maharetini, artık duymak, görmek istiyoruz. Çünkü 76 kayıp... Amerika’da binlerce ev yandı, 22 kişi vefat etti. Burada bir otelde, 76 kişiyi kaybetmek ne demektir? Bu kadar uzun süren bir yangında, bu kadar insan kaybı ne demektir?