Türkmenler, Suriye’nin temel yapı taşlarından biridir ve Selçuklulardan günümüze uzanan bin yıllık bir geçmişe sahiptir.

Bölgedeki Türk hâkimiyetinin sona ermesinin ardından geçen bir asır boyunca Türkmenler, sistematik olarak tecrit ve asimilasyona maruz bırakılmıştır. Ancak tüm bu baskı ve şiddet politikalarına rağmen milli kimliklerini koruma mücadelelerini sürdürmüşlerdir.

Suriye’nin ikinci büyük etnik grubu olan Türkmenlerin, ülkenin geleceğinde söz sahibi olması en doğal ve meşru haklarıdır.

Buna karşın, Ulusal Diyalog Buluşması Hazırlık Komitesinin dışlayıcı tavrı ve Suriye Türkmen Meclisi’nin konferansa davet edilmemesi, Türkmenlere yeniden inşa sürecinde söz hakkı verilmeyeceği endişesini doğurmuştur.

Uzun yıllar boyunca sahada büyük fedakârlıklarda bulunan ve bedel ödeyen Türkmenler, Suriye’nin asli unsurları arasında yer almakta ve yeniden inşa sürecinin başat aktörü olmayı hak etmektedir. 

Bu nedenle, Türkmen varlığına saygı gösterilmesi, sürecin adil ve kapsayıcı bir şekilde yönetilmesi büyük önem taşımaktadır.

Bu bağlamda, Türkiye, sürece aktif bir şekilde nezaret etmeli, Geçici Yönetim nezdinde gerekli diplomatik girişimleri başlatarak Türkmenlerin hak ve menfaatlerinin korunmasını sağlamalıdır.

Av. Tahir KESKİNKILIÇ
Anahtar Parti
Türk Dünyası ve Uluslararası İlişkiler Başkanı