Biz “Terörsüz Türkiye” diye sunulan şeye “Terörlü Türkiye” diye itiraz edecek kadar aklımızı, kalbimizi yitirmiş insanlar değiliz.

Bu “Terörsüz Türkiye”ye sizi, bu başlıkla taşıyan tehdit gerekçeniz nedir? Açıklayacaksınız. Bu süreç daha önce planlanmış bir süreç midir? Yoksa siz bunu aklınıza geldi de şimdi mi planlıyorsunuz açıklayacaksınız. Sürecin detaylarını açıklayacaksınız. Bu sürecin detaylandırılmış haritasında “Pazarlık yok.” yok diyordunuz, şimdi niçin pazarlık yapıyorsunuz, neyi konuşuyorsunuz? Bunları meclise de milletvekillerine de millete de soracaksınız, söyleyeceksiniz. Bunun Suriye’yle irtibatı ne? Bunun Suriye’deki kurulmak istenen yeni düzenle alakası ne? Bu bölgelerdeki hesaplarla bu sizin mecburiyetlerinize sebep olan şeyin ilgisi ne? Diyet borcu mu ödüyorsunuz? Bu bir millî bütünlük projesi mi? Bunlarla ilgili şeffaflaşma talebimiz var.