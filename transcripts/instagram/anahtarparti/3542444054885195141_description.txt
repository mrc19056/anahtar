Biz memleketin her yerinde aynıyız. Her yerinde kardeşiz. Her yerinde; memleket-millet beraberliğinden yanayız. Her yerinde; memleketin, milletin istikbâliyle ilgili endişesi olan herkesle beraberiz. Mezhebi, meşrebi, aidiyeti, ekalliyeti ne olursa olsun, kardeşiz. 

Devlet, millet düşmanları hariç!
Çocuklarımızın katilleri hariç!
Terör örgütleri hariç!

Ben; bu söylediklerimi, mezarda da söylüyorum. Şehit’e de söylüyorum, Kürt’e de söylüyorum, Türkmen’e de söylüyorum, Alevi’ye de söylüyorum, sağcıya söylüyorum, solcuya söylüyorum, ay yıldızlı al bayrağa kalbiyle bağlı herkese söylüyorum!