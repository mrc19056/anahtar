15-22 Nisan Turizm Haftası kutlu olsun!

Anahtar Parti’nin Turizm Politikaları’nın ana fikri;

“Ülkeyi turiste göre dizayn etmek ve herşeyini pazarlamak” fikrini red etmektir!

Anahtar Parti iktidarında, insanımızı esas alan; kendi Ülkesinin tatil imkânlarından faydalanabilecek, işçisinin, memurunun, emeklisinin, çiftçisinin, gençlerinin, yaş almış büyüklerinin… sahillerinde, kaplıcalarında, arkeolojik alanlarında seyahat edip tatil yapabileceği bir Turizm Modelini hayata geçireceğiz.

Turizm sektöründe çalışan; 
acenta operatörlerinin, rehberlerimizin, ön büro, kat hizmetleri, aşçılarımızın, 
servis görevlilerimizin haklarının takipçisi ve savunucusu olacağız.

“Her gördüğüm tarihî miras yapısını otel yapayım, orada yaşayan mahallelilerin hakkını yok sayayım” anlayışını terk edeceğiz! 

Tarihî miras alanlarımızı; 
gelenekli sanatlarımızın şehirlerimizin kalkınmasında itici bir güç olacak şekilde fonksiyonlandıracağız.

Hafta vesilesiyle, Bolu faciasında hayatını kaybeden vatandaşlarımızı rahmetle anıyoruz. 

Sorumluların bir an önce hesap vermelerinin takipçisiyiz.